# Agymosás

Ez a használat második oka. Ahhoz hogy megértsük az agymosást, először tüzetesen meg kell vizsgálnunk a szupernormális stimulánsok erőteljes hatásait. Az agyunk egyszerűen nincs felkészülve az 'online háremre', ami segítségével több lehetséges 'társ' közül választhatunk, mint ahány társa összesen lehetett őseinknek. 

A múltban sok téves tanács volt arról, hogy az önkielégítés vaksághoz vezet. Ez a többi ijesztgetéssel együtt túllőtt a célon. Az ilyesmi tévedéseket jogosan írta felül a tudomány. De a célon itt is túllőttek; a legkisebb korunktól fogva szexuális üzenetekkel, képekkel, pajzán utalásokkal teli magazinokkal és reklámokkal bombázzák a tudatalattinkat. Néhány (a legtöbb) videoklip is rendkívül sokat sugall, de ne keseredj el, csinálj belőle játékot hogy felismerd, milyen elemeket használnak- legyenek azok sokkoló hatások, újdonságok, színek, méretek, tabuk, stb. Az ilyen játék még a kisebb gyereknek is megtanítható. 

Az üzenet lényegében az hogy *“A legértékesebb dolog a földön, az utolsó gondolatom, és tettem az orgazmus lesz.”.* Túlzás-e ez? Nézd meg bármilyen sorozat vagy film forgatókönyvét, és azt fogod látni, hogy egybevonják a szex érzéki (tapintás, illat, hang), és szaporodási (orgazmus) részét. Ennek a hatása a tudatos elménkre nem hat, de a tudatalatti elme felszívja.

## Tudományos indoklás

A másik oldalon is van azért nyilvánosság, ijesztgetés szexuális zavarokkal, a motiváció elvesztésével, azzal hogy a virtuális pornó jobban fog tetszeni a valódi lányoknál, YourBrainOnPorn, és egyéb internetes szubkultúrák, de ezek nem akadályozzák meg, hogy az emberek  pornót használjanak. Logikusan meg kéne hogy akadályozzák, de egyszerűen nem tudják. Még a YourBrainOnPorn-on felsorolt szakmailag elbírált tanulmányok sem gátolnak meg egy kamaszt hogy elkezdje. 

Ironikus módon a zavar legnagyobb előidézője maga a használó. Tévedés, hogy a használók gyenge akaratú vagy alkatú emberek. Erős alkat szükséges ahhoz, hogy meg tudj birkózni egy függőséggel, azután hogy tudod hogy létezik. A legrosszabb aspektus talán az, hogy sikertelen balfácánok, és elviselhetetlen introvertáltak helyébe helyezik magukat. Az ember sok barátja vlószínűleg érdekesebb lenne, ha nem támadnák magukat, mert örömet keresnek

![The Pornography Trap](translations/hu/kepek/trap.png)

## Az akaraterő-módszer

Az akaraterő-módszer segítségével szabadulni igyekvő használók az akaraterejük hiányát hibáztatják, és a boldogságukat és a békéjüket teszik tönkre. Egy dolog elbukni az önfegyelem terén, és egy másik önmagunkat gyűlölni. Végülis semmi sem írja elő, hogy merevedésed legyen szex előtt, hogy eléggé fel legyél izgulva, és hogy ki tudd a partneredet elégíteni. Egy függőségen próbálunk segíteni, nem egy szokáson, és azon nem szoktál magaddal vitatkozni, hogy abbahagyj egy szokást, mint például a golfot, de ha ugyanezt teszed a pornófüggőséggel, az rendben van. Miért?

A szupernormális stimulánsoknak való folyamatos kitettség áthuzalozza az agyad, tehát fontos ellenállást építeni az agymosás ellen, úgy mintha egy egy használtautókereskedőtől vennél autót -- udvariasan bólogatsz, de egy szavát sem hiszed el. Tehát ne hidd el, hogy annyit kell szexelned, amennyit csak  tudsz, és hogy mindig kivételesen jó, hiányában pedig pornót kell használni.

Ne játszd a biztonságos pornó játékát se, a kicsi szörny találta ki azt a játékot, hogy átverjen. Van valamilyen hatóság, ami leokézza az amatőr pornót? A pornóoldalak adatokat gyűjtenek a felhasználóktól, hogy felmérje az igényeket, és ha úgy veszik észre, hogy egy bizonyos kategóriára megnövekszik a kereslet, arra fognak fókuszálni, és gyorsan legyártják a videókat belőle. Ne verjen át az oktatási szándék, vagy a nőknek szánt “biztonságos” videók. Tedd fel magadnak a kérdést: *“Miért csinálom én ezt? Tényleg muszáj?”*

**Persze hogy nem!**

A használók többsége esküszik, hogy csak statikus, vagy “finom” pornót néz, tehát ő rendben van, míg valójában a láncait rázza, és az akaraterejével küzd a kísértések ellen. Ha túl sokszor, és túl sokáig csinálja ezt, azzal kimeríti az akarerejét, és így elbukik más projektekben, ahol az akaraterő igen hasznos, például edzésben, diétázásban, stb. Ha ezekben elbukik, akkor nyomorultul és bűntudatosan érzi magát, ami miatt visszaesik a pornó csapdájába. Ha nem, akkor pedig a szerettein fogja a haragját és a borúját levezetni. 

Amint ráfüggsz az internetes pornóra, az agymosás megerősödik. A tudatalatti elméd tudja, hogy a kicsi szörnyt márpedig meg kell etetni, és emiatt minden más háttérbe szorul. A félelem gátolja meg az embereket, hogy felhagyjanak a pornóval, a félelem hogy csak egy üres, bizonytalan érzés marad majd, amikor többé már nem árasztják el az agyukat dopaminnal. Csak azért, mert nem vagy vele tisztában, az a félelem még jelen van. Nem kell megértened jobban, mint ahogy egy macskának kell megértenie, hogy hol van a melegvíz-vezeték, a macska egyszerűen tudja, hogy ha egy bizonyos helyre ül, ott melegebb van.

## Passzivitás

Az agyunk passzivitása, és a fennhatóságtól való függése, ami agymosáshoz vezet, a legnagyobb akadálya a szabadulásunknak. Az agymosás a neveltetésünkben kezdődik, a függőség megerősíti, de a leginkább a barátaink, a rokonaink, kollégáink mossák ki az agyunkat. Az a kifejezés, hogy *“feladjuk a pornóhasználatot”* az agymosás ékes példája, mert arra utal hogy fel kéne adni bármit is. A gyönyörű igazság az, hogy semmit sem kell feladni; épp ellenkezőleg, meg fogod szabadítani magad egy borzalmas betegségtől, és csodás dolgokat fogsz elérni. Az agymosás kipurgálását most fogjuk elkezdeni, első lépésként pedig többé nem használjuk a “feladni” kifejezést, hanem a leszokást, abbahagyást, felhagyást, leszokást használjuk helyette, vagy inkább a legpontosabb kifejezést, a **szabadulást!**

Az egyetlen, ami miatt eleinte használunk, az az hogy mások is csinálják, és hogy úgy érezzük, hogy kimaradnánk valamiből. Keményen dolgozunk azért, hogy függők legyünk, mégse találjuk meg, hogy ők miből maradtak ki. Az újabb és újabb videók biztosítanak afelől, hogy van bennük valami, máskülönben az emberek nem néznék, és nem lenne ekkora üzlet mögötte. Még ha meg is szabadul a szokástól, a volt használó úgy érzi hogy megtagad magától valamit, ha egy jól kinéző előadóra, énekesre vagy akár pornósztárra kerül a szó. *“Biztosan jó lehet, ha az összes barátom róla beszél, nemde? Vannak képek róla online?”* Emberünk biztonságban érzi magát, azt hiszi hogy csak gyorsan rájuk kukkant, de mielőtt ráeszmélhetne, ismét függő lett.

Az agymosás rendkívül erős, és ismerned kell a hatásait. A technológia továbbra is fejlődik, és a jövőben sokkal gyorsabb oldalak, és egyéb hozzáférési módok lesznek.  A pornóipar milliárdokat fektet a virtuális valóságba, hogy az legyen a következő nagy durranás. Nem tudjuk merre megyünk, nem vagyunk felkészülve arra amit a jövő hoz. Ezt az agymosást el fogjuk távolítani, hiszen nem a nem-használó az, aki eldob magától bármit is, hanem a használó, aki eldob magától egy életnyi

-   Egészséget

-   Energiát

-   Jólétet

-   Nyugalmat

-   Önbizalmat

-   Bátorságot

-   Tiszteletet önmaga iránt

-   Szabadságot

És mit kap a használó ezért a jelentős áldozatért? **SEMMIT, EGYÁLTALÁN SEMMIT**, azon felül hogy részesülhet abban az illúzióban, hogy megpróbál visszakerülni abba a békés, nyugodt, és önbizalommal telt állapotba, ahol a nem-használó van. 

## Elvonási kattogás

Ahogy korábban ki lett fejtve, a használók azt hiszik, hogy ők az élvezeti értéke, a megnyugvás, vagy valamiféle oktatás miatt nézik a pornót. A valódi ok az, hogy enyhítsék az elvonási kattogást. A tudatalatti elme megtanulja hogy bizonyos időnként az internetes pornó és az önkielégítés élvezetes szokott lenni. Ahogy egyre függőbbek leszünk, egyre nagyobb szükség lesz enyhíteni az elvonási kattogást, és annál mélyebbre csúszunk a lejtőn. Ez a folyamat olyan lassú, hogy az ember észre sem veszi, és a legtöbb fiatal használóban nem is tudatosul, hogy függő lenne amíg meg nem próbál leállni, és sokan még akkor sem vallják be. Példának okáért álljon itt ez a beszélgetés, amit sok terapeuta megejtett már mégtöbb kamasszal: 

>**Terapeuta:** *Ugye azt tudod, hogy az internetes pornó egy drog, és csak azért használod, mert nem bírod abbahagyni.*
>
**Páciens:** *Ugyan! A pornót élvezem, és ha nem élvezném, leszoknék róla.*
>
>**T:** *Állj le vele csak egy hétig, hogy bizonyítsd, hogy le tudsz vele állni, ha szeretnél.*
>
>**P:** *Nem kell, hiszen élvezem. Ha le szeretnék állni vele, leállnék.*
>
>**T:** *Csak egy hétig ne csináld, hogy bizonyítsd, nem vagy függő.*
>
>**P:** *Minek? Én élvezem.*

Ahogy korábban ki lett fejtve, a használók az elvonási kattogást stressz, unalom, és koncentráció, vagy ezek kombinációja esetén szokták enyhíteni. A következő néhány fejezetben az agymosás ezen aspektusait vesszük górcső, és tűz alá.
